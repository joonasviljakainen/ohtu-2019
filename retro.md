Retrospektiivitekniikoista

Tekniikka **Start, Stop, Continue, Moreof, Lessof Wheel** on tapa kerätä sovellustiimiltä nopeasti ajatuksia siitä, miten toimintaa pitäisi kehittää. Julisteeseen piirretään ympyrä, jossa on viisi kenttää (kuten tekniikan nimessä). Esitetään kysymykset siitä, mitä pitäisi alkaa tehdä, mikä lopettaa, mitä jatkaa, mitä pitäisi tehdä lisää, ja mitä vähentää. Fasilitoivan henkilön (esim. scrum master) on tarkoitus rohkaista devaajia ilmaisemaan mielipiteensä avoimesti (kuuntelemisen merkitystä korostetaan). Julisteeseen tehdään merkinnät kommenteista ja/tai asioista, joita kommentti käsittelee. Tekeminen on rajoitettu ajallisesti 10 tai 25 minuuttiin riippuen tiimin koosta.

**Glad, Sad, Mad** on jälleen nimensä mukaan tekniikka, jossa tiimin jäsenet kirjottavat lyhyitä huomioita sprintistä korteille, ja asettavat ne nimen mukaisiin kategorioihin - yleensä seinälle tai valkotaululle, jossa kategorioille on rajattu tilaa. Tiimiläisten on tarkoitus äänestää siitä, mistä asioista he haluavat keskustella.

Kortteja asetettaessa seinälle tulee tiimiläisten kuvailla korttejaan, ja keskeyttäminen on sallittua vain silloin, kun tiimiläiset kaipaavat selvennystä johonkin yksityiskohtaan - hyväksynnän tai hylkäämisen aika on myöhemmin. 

Yksi henkilö saa vastuulleen identtisten tai samaa asiaa käsittelevien korttien kasaamisesta yhteen. Tiimiläiset äänestävät, mistä he haluavat keskustella, ja kortit/aiheet käsitellään eniten ääniä saaneesta alkaen. Koko prosessi kestää maksimissaan tunnin, tai kunnes kaikki aiheet on käsitelty.
